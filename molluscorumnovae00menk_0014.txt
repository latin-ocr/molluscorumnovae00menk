W*—

4

 

benevolentia et fiducia sactum est, ut conchylia ista ad me potissi-
mum mitterentur, quae diligentius excuterem ac perscrutarer et per
suas quaeque species distribuerem, et ut quae forte desiderarem ea
inde mihi comparare liceret, quibus museum meum complerem.

Species a celeberrimo Preiss reportatas omnes, exceptis tamen
Murice acanssmptem, Voluta volvacea et Terebratulae specie quadam,
quas antequam ipsam collectionem inspiciendi copia mihi facta esset
anglus celeberrimus Hugh Cuming, in conchyliorum ille studio et
investigatione versatissimus, sibi comparavit et deportavit, ipse vidi et
examinavi, earumque testarum -— solae enim testae prostant —in hisce
pagellis cognitionem publici iuris facere animus est. Ad indicandas in
iisdem species satis notas h. e. in clarissimi Lamarck opere egregio
„Histoire naturelle des animaux sans vert‘ebres“, vel in eiusdem libri
editione a clarissimo Deshayes aucta expositas, sufficiat nomini
specifico auctorem addidisse; minus notis iconis indicium, novis, quae
uon paucae sunt, diagnoses concinnas iisdemque mensuram ad uor-
mam parisiuam subiunxi, plurimis stationes et locos, in quibus a
celeberrimo peregrinatore repertae sunt, adieci.

Praeter conchylia in hoc specimine enumerata mollia quoque
nonnulla cephalopoda, e cryptodibrancliiorum ordine, peregrinator
noster laudatissimus ex itinere retulit, haec vero horum animalium
peritissimo indagatori clarissimo in academia petropolitana professori
J. F. Brandt, transmissa sunt, quare quum ipse nou viderim enu-
merare nequivi.

Spero fore ut hae pagellae quamvis parvae et exiguae, in quibus
conscribendis tempus nimis concisum urgebat, tamen non inutiles
prorsus habeantur neque ingratae sint horum studiorum fautoribus.

Pyrmonti3 scripsi in museo, d. XV. mensis februarii, anni

MDCCCXLIII.

 

